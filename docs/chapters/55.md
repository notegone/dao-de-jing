# Chapter 55

## Text

含德之厚比於赤子。毒蟲不螫，猛獸不據，攫鳥不摶。骨弱筋柔而握固。未知牝牡之合而全作，精之至也。終日號而不嗄，和之至也。知和曰常。知常曰明。益生曰祥。心使氣曰強。物壯則老。謂之不道，不道早已。

## Listen

<audio controls>
  <source src="./generated_audio/daodejing_55.wav" type="audio/wav">
  Your browser does not support the audio element.
</audio>
