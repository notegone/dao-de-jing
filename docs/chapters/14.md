# Chapter 14

## Text

視之不見名曰夷。聽之不聞名曰希。摶之不得名曰微。此三者不可致詰，故混而爲一。其上不皦(jiǎo)，其下不昧，繩繩不可名，復歸於無物。是謂無狀之狀，無物之象，是謂惚恍。迎之不見其首，隨之不見其後。執古之道以御今之有。能知古始，是謂道紀。

## Listen

<audio controls>
  <source src="./generated_audio/daodejing_14.wav" type="audio/wav">
  Your browser does not support the audio element.
</audio>
