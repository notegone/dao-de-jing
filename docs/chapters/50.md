# Chapter 50

## Text

出生入死。生之徒，十有三。死之徒，十有三。人之生，動之於死地，亦十有三。夫何故？以其生生之厚。蓋聞善攝生者，陸行不遇兇虎，入軍不被甲兵。兇無所投其角。虎無所用其爪。兵無所容其刃。夫何故？以其無死地。

## Listen

<audio controls>
  <source src="./generated_audio/daodejing_50.wav" type="audio/wav">
  Your browser does not support the audio element.
</audio>
