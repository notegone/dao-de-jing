# Chapter 52

## Text

天下有始，以爲天下母。既得其母，以知其子。既知其子，復守其母，沒身不殆。塞其兌，閉其門，終身不勤。開其兌，濟其事，終身不救。見其小曰明，守柔曰強。用其光，復歸其明，無遺身殃。是爲習常。

## Listen

<audio controls>
  <source src="./generated_audio/daodejing_52.wav" type="audio/wav">
  Your browser does not support the audio element.
</audio>
