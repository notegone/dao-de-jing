# Chapter 67

## Text

天下皆謂我道大似不肖。夫唯大故似不肖。若肖，久矣！其細也夫。我有三寶持而保之∶一曰慈， 二曰儉，三曰不敢爲天下先。慈故能勇，儉故能廣，不敢爲天下先故能成器長。今舍慈且勇，舍儉且廣，舍後且先，死矣！夫慈以戰則勝，以守則固。天將救之以慈衛之。

## Listen

<audio controls>
  <source src="./generated_audio/daodejing_67.wav" type="audio/wav">
  Your browser does not support the audio element.
</audio>
