# Chapter 42

## Text

道生一。一生二。二生三。三生萬物。萬物負陰而抱陽，衝氣以爲和。人之所惡，唯孤、寡不穀，而王公以爲稱，故物或損之而益，或益之而損。人之所教，我亦教之，強梁者，不得其死。吾將以爲教父。

## Listen

<audio controls>
  <source src="./generated_audio/daodejing_42.wav" type="audio/wav">
  Your browser does not support the audio element.
</audio>
