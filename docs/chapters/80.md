# Chapter 80

## Text

小國寡民。使有什伯之器而不用。使民重死而不遠徙。雖有舟輿無所乘之。雖有甲兵無所陳之。使民復結繩而用之。甘其食、美其服、安其居、樂其俗。鄰國相望，雞犬之聲相聞。民至老死不相往來。

## Listen

<audio controls>
  <source src="./generated_audio/daodejing_80.wav" type="audio/wav">
  Your browser does not support the audio element.
</audio>
