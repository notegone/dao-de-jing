# Chapter 28

## Text

知其雄，守其雌，爲天下溪。爲天下溪，常德不離，復歸於嬰兒。知其白，守其黑，爲天下式。爲天下式，常德不忒，復歸於無極。知其榮，守其辱，爲天下谷。爲天下谷，常德乃足，復歸於樸。樸散則爲器，聖人用之則爲官長。故大制不割。

## Listen

<audio controls>
  <source src="./generated_audio/daodejing_28.wav" type="audio/wav">
  Your browser does not support the audio element.
</audio>
