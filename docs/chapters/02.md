# Chapter 02

## Text

天下皆知美之爲美，斯惡矣；皆知善之爲善，斯不善已。故有無相生，難易相成，長短相形，高下相傾，音聲相和，前後相隨。是以聖人處無爲之事，行不言之教。萬物作焉而不辭。生而不有，爲而不恃，功成而弗居。夫唯弗居，是以不去。

## Listen

<audio controls>
  <source src="./generated_audio/daodejing_02.wav" type="audio/wav">
  Your browser does not support the audio element.
</audio>
