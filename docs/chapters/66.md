# Chapter 66

## Text

江海之所以能爲百谷王者，以其善下之，故能爲百谷王。是以聖人慾上民，必以言下之。欲先民，必以身後之。是以聖人處上而民不重，處前而民不害。是以天下樂推而不厭。以其不爭，故天下莫能與之爭。

## Listen

<audio controls>
  <source src="./generated_audio/daodejing_66.wav" type="audio/wav">
  Your browser does not support the audio element.
</audio>
