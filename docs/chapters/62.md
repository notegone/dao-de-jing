# Chapter 62

## Text

道者萬物之奧。善人之寶，不善人之所保。美言可以市尊。美行可以加人。人之不善，何棄之有。故立天子、置三公，雖有拱璧以先駟馬，不如坐進此道。古之所以貴此道者何。不曰∶求以得，有罪以免邪？故爲天下貴。

## Listen

<audio controls>
  <source src="./generated_audio/daodejing_62.wav" type="audio/wav">
  Your browser does not support the audio element.
</audio>
