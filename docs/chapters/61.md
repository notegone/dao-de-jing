# Chapter 61

## Text

大國者下流，天下之交。天下之牝。牝常以靜勝牡。以靜爲下。故大國以下小國，則取小國。小國以下大國，則取大國。故或下以取，或下而取。大國不過欲兼畜人。小國不過欲入事人。夫兩者各得所欲，大者宜爲下。

## Listen

<audio controls>
  <source src="./generated_audio/daodejing_61.wav" type="audio/wav">
  Your browser does not support the audio element.
</audio>
