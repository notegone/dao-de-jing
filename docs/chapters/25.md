# Chapter 25

## Text

有物混成先天地生。寂兮寥兮獨立不改，周行而不殆，可以爲天下母。吾不知其名，強字之曰道。強爲之名曰大。大曰逝，逝曰遠，遠曰反。故道大、天大、地大、人亦大。域中有大，而人居其一焉。人法地，地法天，天法道，道法自然。

## Listen

<audio controls>
  <source src="./generated_audio/daodejing_25.wav" type="audio/wav">
  Your browser does not support the audio element.
</audio>
