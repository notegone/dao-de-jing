# Chapter 13

## Text

寵辱若驚，貴大患若身。何謂寵辱若驚？寵爲下。得之若驚失之若驚是謂寵辱若驚。何謂貴大患若身？吾所以有大患者，爲吾有身，及吾無身，吾有何患。故貴以身爲天下，若可寄天下。愛以身爲天下，若可託天下。

## Listen

<audio controls>
  <source src="./generated_audio/daodejing_13.wav" type="audio/wav">
  Your browser does not support the audio element.
</audio>
