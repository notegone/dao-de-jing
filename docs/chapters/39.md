# Chapter 39

## Text

昔之得一者。天得一以清。地得一以寧。神得一以靈。谷得一以盈。萬物得一以生。侯王得一以爲天下貞。其致之。天無以清將恐裂。地無以寧將恐廢。神無以靈將恐歇。谷無以盈將恐竭。萬物無以生將恐滅。侯王無以貞將恐蹶。故貴以賤爲本，高以下爲基。是以侯王自稱孤、寡、不穀。此非以賤爲本邪？非乎。至譽無譽。不欲琭琭如玉，珞珞如石。

## Listen

<audio controls>
  <source src="./generated_audio/daodejing_39.wav" type="audio/wav">
  Your browser does not support the audio element.
</audio>
