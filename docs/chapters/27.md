# Chapter 27

## Text

善行無轍跡。善言無瑕謫。善數不用籌策。善閉無關楗而不可開。善結無繩約而不可解。是以聖人常善救人，故無棄人。常善救物，故無棄物。是謂襲明。故善人者不善人之師。不善人者善人之資。不貴其師、不愛其資，雖智大迷，是謂要妙。

## Listen

<audio controls>
  <source src="./generated_audio/daodejing_27.wav" type="audio/wav">
  Your browser does not support the audio element.
</audio>
